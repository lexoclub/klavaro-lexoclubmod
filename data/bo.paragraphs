བསམ་ཡས་བྱ་ཕོ་དཀར་པོ། བྱ་སྐད་སྔ་པོ་མ་རྒྱོབ། རྒྱ་གར་ཤར་གྱི་རྨ་བྱ། ཀོང་ཡུལ་མཐིལ་གྱི་ནེ་ཙོ། རང་ལ་དགོས་པ་ནང་བཞིན། མི་ལ་དགོས་ཀྱི་ཡོད་འགྲོ ཤ་ཚ་ཆེ་བའི་དུས་ལ། སྙིང་གཏམ་ཚང་མ་མ་ཤོད། ཏ་རེན་སྐུ་དྲག་ངོ་བསྟོད་གཏམ་ལ་དགའ།། ཐ་མལ་མི་རྣམས་གཡོ་དང་སྒྱུ་ལ་དགའ།། ད་ལྟའི་ཕལ་ཆེར་ཐ་མག་ཆང་ལ་དགའ།། ན་གཞོན་རྣམས་ནི་མཆོར་སྒེག་ཉམས་ལ་དགའ།། ཐག་རིང་རྒྱང་ལ་མི་འགྲོ ལི་ཐང་བསྐོར་ནས་སླེབ་ཡོང་།

ཙ་རིའི་གནས་སྐོར་བྱེད་པ་མིང་གི་དོན།། ཚ་གྲང་དཀའ་ཐུབ་བྱེད་པ་ལྟོ་ཡི་དོན།། ཛ་ཡའི་གསུང་རབ་ཀློག་པ་ཡོན་གྱི་དོན།། ཝ་ལེར་བསམས་ན་ཐམས་ཅད་ནོར་གྱི་དོན།། ཁྱེད་ཀྱི་ཐུགས་ལ་ཡོད་ན། སྤྱན་གྱིས་གཟིགས་ཕྱོགས་གནང་དང་། ཁུ་བྱུག་མོན་ནས་ཡོང་བས། ནམ་ཟླའི་ས་བཅུད་འཕེལ་སོང་། མེ་ཏོག་ནམ་ཟླ་ཡལ་སོང་། གཡུ་སྦྲང་སེམས་པ་མ་སྐྱོ། སྲོད་ལ་ཕྱིན་སོང་མ་ཟེར། ཐོ་རངས་ལོག་བྱུང་མ་ཟེར། དབང་ཆེན་མི་ཡི་དཔོན་པོ། ནོར་བཟང་རྒྱལ་པོས་ཕྲོགས་སོང་།
